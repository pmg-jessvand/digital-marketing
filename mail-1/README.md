# Mail 1
Na het versturen van een eerste mail werden volgende gegevens verzameld. Hier volgt een bespreking van de gegevens en mijn ervaring doorheen de opdracht. Je kan de data vinden in het Excel bestand onder de 'global' folder.

Ik vond het werken met mailchimp een leuke opdracht. Het feit dat je extra feedback krijgt van een externe groep is zeker een positief gegeven. Op deze manier krijgen we ook inzicht over hoe je feedback kan verwerken van mensen uit verschillende standpunten. Mailchimp zelf is voor mijn niets nieuws aangezien ik hier al mee gewerkt heb op mijn stage. Ik ben blij dat er voor Mailchimp gekozen werd omdat dit, volgens mijn persoonlijke mening, de beste tool is om e-mails te analyseren en verwerken.

Bij het opstellen van een e-mail is het belangrijk om rekening te houden met hoe je zelf zou reageren als je deze zou ontvangen. Ik koos ervoor om de mensen persoonlijk aan te spreken in de onderwerpregel. Zo zijn mensen eerder geneigd om de mail te openen en te lezen omdat ze hun naam lezen. De link naar het formulier zette ik redelijk hoog in de e-mail zodat men meteen het formulier konden invullen. Zo vermijd je dat men je beu is alvorens ze je input geven. Door de korte introductie weten de respondenten over wat het gaat en kunnen ze meteen feedback geven. Alles wat na de formulierlink gelezen word is uit interesse en dus mooi meegenomen.

---

# Data-analyse mail 1

## Mailchimp analyse
In dit deel zal ik de prestatie van mijn e-mail bespreken. Oplossing voor de problemen die ik hier beschrijf kan je vinden onder conclusie.

Een van de vele voordelen van mailchimp is dat je snel en gemakkelijk kan zien hoe goed of slecht je campagne het doet. Het eerste wat we kunnen zien is dat van de **34** mails die verstuurd zijn, **29** hiervan geopend zijn. Dit geeft ons een **openingsrate** van **85%**, wat behoorlijk goed is. De lijst van respondenten werd samengesteld uit medestudenten, docenten en een klein deel familie en vrienden. Ik koos ervoor om mensen te betrekken die niet in de programmeer wereld thuis zijn omdat met een divers publiek je een duidelijker beeld krijgt van de situatie. De reden dat niet alle mails werden geopend kan zijn omdat er wellicht al medestudenten gestopt zijn met deze richting en dus hun school e-mail niet meer bekijken. De kans dat de mail in hun spam kwam bestaat ook. Een openingsrate van 85% is zeker niet slecht aangezien het gemiddelde tussen de 15% en 25% ligt.

Van de 29 personen die de mail opende hebben **23** het **formulier ingevuld** (79%). Er kunnen verschillende redenen zijn waarom niet iedereen het formulier invulde. De meest voor de hand liggende reden is omdat men geen zin had. Dit komt veel voor bij e-mailmarketing en ik merk dit ook bij mezelf als ik gevraagd word om mee te werken aan een onderzoek. Een tweede veel voorkomende reden kan zijn omdat men de weg naar het formulier niet vond.

Het mailchimp rapport toonde ook aan dat er niet veel op social media links werd geklikt. Dit kan zijn omdat hier niet genoeg interesse voor is of omdat men al genoeg info heeft over de richting en/of Artevelde zelf.

De meeste mails werden geopend om 13:00 en om 15:00. Deze tijdstippen had ik op voorhand ook verwacht. De meeste mensen checken hun mails bij het begin van een werkdag (08:00), net na de middag (12:30 - 14:00) en nog eens op het einde van een werkdag (15:00 - 17:00). Ik verstuurde mijn mail om 12:50 wat perfect is rekening houdend met voorgaande info.

## Form analyse
Om de mening van mijn doelpubliek te bevragen maakte ik gebruik van een Google form. In deze korte vragenlijst ging ik na wat men dacht over de globale stijl van de website en een paar voorbeelden van pagina's. Hieruit blijken volgende resultaten:

**Wat vindt u van de stijl van de website?** <br/>
Iedereen vond dat ik in de goede richting zat qua stijl. Hier ben ik blij mee. Dit wil zeggen dat ik de stijl kan hanteren die ik voor ogen had.

**Wat vindt u van een voorbeeld van hoe de homepagina er kan uitzien?** <br/>
Bij deze vraag konden er meerdere antwoorden aangeduid worden. Meer dan de helft van de mensen vonden dat ze het cool vonden en dat ze fan waren. Ik besluit hieruit dat de layout goed zit en ook goed samen gaat met mijn stijl.

**Wat vindt u van een voorbeeld van hoe een blogpost er kan uitzien?** <br/>
Net iets meer dan de helft van de respondenten gaven dit een 4 op 5. Dit toont aan dat dit de meesten vinden dat de layout van een detailpagina goed zit. Er waren ook enkele die vonden dat dit onduidelijk en/of chaotisch was.

Ik gaf ook de kans om nog extra feedback mee te geven en daaruit merkte ik het volgende op. Hoewel de meeste geen extra feedback hadden waren er toch enkele belangrijke opmerkingen. Enkele vonden dat de donkere achtergrond kleur iets te donker was waardoor sommige dingen onduidelijk werden. Ik kreeg ook de tip om op te letten met bepaalde afkortingen zoals bv PGM.

---

## Conclusie
Na het verwerken van de gegevens kan ik concluderen dat ik al redelijk goed bezig ben. Er kunnen echter altijd dingen verbeteren.

Om ervoor te zorgen dat meer mensen het formulier invullen moet ik het aantrekkelijker maken. Dit kan bijvoorbeeld door de link naar mijn formulier duidelijker te maken of hoger in de mail te zetten. Op deze manier moeten de mensen minder moeite doen en zijn ze misschien meer geneigd om mee te werken. Een tweede oplossing kan zijn om er een insentive aan vast te hangen alhoewel ik denk dat dit voor deze opdracht niet van toepassing is.

Op vlak van tijdstip zat ik al redelijk goed. Voor mijn volgende mail zal ik terug dezelfde logica hanteren.

Hoewel het grootste deel van de respondenten positief reageerde op de stijl en layout van de website, is het toch belangrijk om rekening te houden met de weinige opmerkingen die ik kreeg. Voor het achtergrond kleur kan ik een lichtere tint zwart nemen. Op deze manier is mijn stijl niet echt veranderd en word alles toch wat duidelijker. Voor de layout van de detailpagina zal ik ook wat aanpassingen moeten doen. Nadat ik het nog eens bekeken had vind ik ook dat het wat chaotisch is. Een sobere aanpak is hier misschien wel van toepassing.

---